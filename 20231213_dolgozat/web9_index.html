<!DOCTYPE html>
<html lang="hu">
<head>
    <meta charset="UTF-8">
    
    <title></title>
</head>
<body>
    Gyakori kérdések a villámról és a mennydörgésről
    Az alábbiakban a villámokkal és a mennydörgésekkel kapcsolatos kérdéseket és válaszokat olvashatsz.
    Hány villám képződik egy zivatarban?
    Ez nagyon különböző lehet. Egyes zivataroknál csak 2-3 villámot
    figyelhetünk meg. De vannak olyanok is, amelyekben
    szinte másodpercenként képződnek villámok.
    Mennyi ideig tart egy villámlás?
    Egy-egy villámlás nagyon rövid ideig, a másodperc igen kis
    töredékéig tart. Ennek az az oka, hogy a felhőben felhalmozódott
    töltések a villámláskor gyorsan elfogynak. Persze termelődnek
    új töltések is, de ezek már egy másik villámot táplálnak.
</body>
</html>